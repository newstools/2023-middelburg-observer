Daar is nou ’n R15 000 beloning vir wie ookal Mielie veilig aan sy eienaar kan terug besorg. Al word Mielie nou al vir meer as twee weke vermis het sy eienaar, Kevin Ruthven, en die Zambi-soekspan nog nie hoop verloor nie en die oorspronklike beloning van R10 000 opgestoot. Marthina van die Zambi-soekspan sê dat hulle oortuig is Mielie lewe nog en hoop dat hy homself tuisgemaak het by een van die statte wat die Slaghoekplaas omring. Mielie het iewers langs die Olifantsrivier, op die plaas net duskant Doornkop, weggeraak. Indien iemand inligting het oor waar Mielie is, kan hulle vir Marthina kontak by 082 895 7807.