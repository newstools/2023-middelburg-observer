Mnr. Deon Cornelius het bevestig dat die twee wildehonde steeds gesoek word. ’n Motoris het hulle op ’n stadium oor die Loskopdampad sien hardloop in die rigting van De Voetpadkloof. Hulle is egter nooit weer gesien nie. Mnr. Cornelius het die Loskop Natuurreservaat ook die naweek gaan besoek, om hulle in te lig van die verdwyning en om te vra dat hulle uitkyk vir die twee wildehonde. Enige persoon wat moontlik die wildehonde iewers gewaar, kan mnr. Cornelius bel by 061 588 3714.