Sy was baie betrokke by die NG Witkerk en het later jare bruide bederf op hulle groot dag by haar gewilde bruidshuis in die dorp. Sy was ook bekend vir haar groen vingers waarmee sy menige tuinkompetisie gewen het. Die gemeenskap groet ’n formidabele vrou, ’n wonderlike ma, ouma en oumagrootjie. Die familie bedank graag die personeel van Lindersrus en Life Midmed Hospitaal, asook die gemeenskap, wat hulle in ’n moeilike tyd bygestaan het. Begrafnisreëlings is nog nie gefinaliseer nie.